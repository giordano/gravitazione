% TODO: completare.  Non l'abbiamo fatto a lezione, però lo spin serve per la
% precessione di De Sitter e mi sembra che il Weinberg spieghi abbastanza bene
% la questione.
\chapter{\completare{Spin}}
\label{cha:spin}

Il momento angolare totale di un corpo è dato dalla somma del
\emph{momento angolare orbitale}, dovuto al suo moto attorno a un asse fisso, e
un momento angolare intrinseco, detto \emph{spin}.  Per esempio, la Terra
possiede un momento angolare orbitale dovuto al moto di rivoluzione del pianeta
intorno al Sole, e uno spin, dovuto al moto di rotazione della Terra attorno a
un proprio asse (trattando la Terra come un'unica particella).  Nel sistema di
riferimento in cui la Terra è a riposo in riferimento al moto di rivoluzione, il
momento angolare orbitale è nullo ma essa ha comunque lo spin, da qui deriva
l'aggettivo ``intrinseco''.

Usando il tensore energia-impulso $T^{\alpha\beta}$, introdotto nel
paragrafo~\ref{sec:tensore-energia-impulso}, possiamo definire in maniera più
precisa queste quantità nella relatività speciale.

Definiamo il quadritensore
\begin{equation}
  M^{\gamma\alpha\beta} = x^{\alpha}T^{\beta\gamma} - x^{\beta}T^{\alpha\gamma}.
\end{equation}
Questo tensore è antisimmetrico per lo scambio degli ultimi due indici:
$M^{\gamma\alpha\beta} = - M^{\gamma\beta\alpha}$.  Il tensore energia-impulso è
simmetrico e inoltre soddisfa la relazione di conservazione
$\lparder{T^{\alpha\beta}}{x^{\beta}} = 0$, per questi motivi anche
$M^{\gamma\alpha\beta}$ si conserva
\begin{equation}
  \parder{M^{\gamma\alpha\beta}}{x^{\gamma}} = \parder{x^{\alpha}}{x^{\gamma}}
  T^{\beta\gamma} - \parder{x^{\beta}}{x^{\gamma}} T^{\alpha\gamma} =
  T^{\beta\alpha} - T^{\alpha\beta} = 0.
\end{equation}
Allora per il teorema di Gauss (vedi l'appendice~\ref{cha:teorema-gauss})
possiamo definire il seguente quadritensore $J^{\alpha\beta}$ di rango $2$ e
costante nel tempo
\begin{equation}
  J^{\alpha\beta} = \int M^{0\alpha\beta} \dd^{3} \bm{x} = -\int
  M^{0\beta\alpha} \dd^{3} \bm{x} = -J^{\beta\alpha}.
\end{equation}
Questo tensore prende il nome di \index{momento!angolare totale}
\emph{momento angolare totale}.  Possiamo giustificare questo nome scrivendo
esplicitamente le componenti spaziali
\begin{equation}
  J^{ij} = \int (x^{i}T^{j0} - x^{j}T^{i0})\dd^{3} \bm{x}.
\end{equation}
Ricordiamo che abbiamo interpretato le componenti $T^{i0}$ del tensore
energia-impulso come la densità della componente $i$ della quantità di moto,
dunque riconosciamo che
$\bm{L} = (J^{23}, J^{31}, J^{12}) = \bm{r} \times \bm{p}$ è il vettore
tridimensionale momento angolare.  Per le componenti
\begin{equation}
  J^{0i} = tp^{i} - \int x^{i}T^{00} \dd^{3} \bm{x}
\end{equation}
non esiste una chiara interpretazione fisica in termini di variabili dinamiche.
Queste componenti possono peraltro essere annullate ponendo
$\int x^{i}T^{00} \dd^{3} \bm{x} = 0$ al tempo $t = 0$.

Il tensore momento angolare totale $J^{\alpha\beta}$ si comporta come un normale
tensore di rango $2$ rispetto alle trasformazioni di Lorentz omogenee
$x^{\alpha} \to x'^{\alpha} = \tensor{\Lambda}{^{\alpha}_{\beta}} x^{\beta}$, ma
per una traslazione $x^{\alpha} \to x'^{\alpha} = x^{\alpha} + a^{\alpha}$
abbiamo
\begin{equation}
  J^{\alpha\beta} \to J'^{\alpha\beta} = J^{\alpha\beta} + a^{\alpha}p^{\beta} -
  a^{\beta}p^{\alpha}.
\end{equation}
Cioè è dovuto al fatto che $J^{\alpha\beta}$ comprende anche il momento angolare
orbitale, definito in relazione a un asse di rotazione.  Per individuare la
parte ``intrinseca'' del momento angolare totale $J^{\alpha\beta}$, cioè una
parte che non cambi per effetto di una traslazione, definiamo il quadrivettore
di \index{spin}\index{momento!angolare intrinseco|see{spin}}\emph{spin}
\begin{equation}
  S_{\alpha} = \frac{1}{2}\epsilon_{\alpha\beta\gamma\delta} J^{\beta\gamma} U^{\delta},
\end{equation}
in cui $U^{\alpha}$ è il quadrivettore velocità del sistema.  Grazie a questa
definizione, il quadrivettore di spin non cambia per effetto di una traslazione.
È intuitivo capire che per una particella libera il quadrivettore di spin è
costante
\begin{equation}
  \toder{S_{\alpha}}{t} = 0.
\end{equation}
Nel sistema di riferimento del centro di massa del sistema
$U'^{\alpha} = (1, \bm{0})$, quindi
$S'^{\alpha} = (0, J^{23}, J^{31}, J^{12}) = (0, \bm{L})$, con $\bm{L}$ vettore
tridimensionale momento angolare totale, visto in precedenza.  Nel sistema di
riferimento del centro di massa il momento angolare orbitale è nullo, quindi è
corretta l'identificazione del quadrivettore di spin con il momento angolare
intrinseco.  Anche quando la velocità del sistema non è nulla (quindi
$U^{i} \neq 0$), il quadrivettore di spin $S_{\alpha}$ ha solo tre componenti
indipendenti perché $U^{\alpha}S_{\alpha} = 0$.

%%% Local Variables:
%%% mode: latex
%%% TeX-master: "../gravitazione"
%%% End:
