\cleardoublepage
\chapter{Convenzioni e notazioni usate}
\label{cha:notazioni}
\markboth{Convenzioni e notazioni usate}{Convenzioni e notazioni usate}

Nella teoria della relatività generale sono diffuse diverse notazioni e
convenzioni sui segni e i fattori numerici che compaiono in alcune formule.
Nella tabella~\ref{tab:notazione} è riportata la notazione adottata negli
appunti.  Gran parte dei presenti appunti si basano
su~\textcite{weinberg:gravitation}, quindi, se non diversamente specificato,
adotteremo le stesse convenzioni di questo testo.  Riportiamo di seguito in
dettagli le convenzioni scelte.

Con le lettere greche ($\alpha,\beta,\dots,\mu,\nu,\dots$) rappresenteremo
indici che possono assumere i valori $0$, $1$, $2$ e $3$, mentre con le lettere
latine ($a,b,\dots,i,j,\dots$) indici che assumono i valori $1$, $2$, $3$.  Si
noti che \textcite{landau:campi} seguono la convenzione opposta: gli indici
latini assumono i valori $0$, $1$, $2$ e $3$, gli indici greci $1$, $2$ e $3$.

Dove non chiaramente dichiarato il contrario, adottiamo, come è di consuetudine
all'interno della relatività, la \index{convenzione!di Einstein per la somma}
\emph{convenzione di Einstein per la somma}: se in un termine un indice compare
due volte, di cui una volta controvariante (sopra) e una volta covariante
(sotto), esso è chiamato \index{indice!muto}\emph{muto} (o \emph{contratto}), si
sottintende una somma sui possibili valori che l'indice può assumere e si omette
il simbolo di sommatoria.  Gli indici non muti sono chiamati
\index{indice!libero}\emph{liberi}.  In un'identità fra tensori gli indici
liberi devono comparire in ugual numero e nelle stesse posizioni (superiormente
o inferiormente) in ambo i membri.  Sebbene possa succedere che, casualmente, in
un certo sistema di riferimento le componenti controvarianti di un tensore $A$
siano uguali alle componenti covarianti di un altro tensore $B$
\begin{equation}
  \tensor{A}{^{\alpha}_{\beta}^{\gamma}} = B^{\alpha\beta\gamma},
\end{equation}
questo non è valido in un altro sistema di riferimento e l'equazione precedente
non è, quindi, legittima.  Si noti inoltre che questa non è corretta dal punto
di vista tensoriale poiché l'indice libero $\beta$ è in un membro controvariante
e nell'altro covariante.  L'espressione
$A^{\mu\sigma}B_{\mu} = A^{0\sigma}B_{0} + A^{i\sigma}B_{i}$, scritta
utilizzando la convenzione di Einstein, equivale, esplicitando la sommatoria, a
\begin{equation}
  \sum_{\mu=0}^{3} A^{\mu\sigma}B_{\mu} = A^{0\sigma}B_{0} + \sum_{i=1}^{3}
  A^{i\sigma}B_{i} = A^{0\sigma}B_{0} + A^{1\sigma}B_{1} + A^{2\sigma}B_{2} +
  A^{3\sigma}B_{3},
\end{equation}
in cui gli indici $\mu$ e $i$ sono muti e $\sigma$ è libero.  Gli indici muti
sono così denominati poiché non compaiono nell'espressione esplicita.  Gli
indici muti possono essere rinominati a patto di non utilizzare indici muti già
utilizzati in quel termine oppure indici liberi, però una coppia di indici muti
può essere scambiata con un'altra coppia di indici muti.  Quindi l'espressione
$\tensor{T}{^{\alpha\beta\gamma}_{\alpha\gamma}}$ può essere anche scritta come
$\tensor{T}{^{\mu\beta\nu}_{\mu\nu}}$ oppure
$\tensor{T}{^{\gamma\beta\alpha}_{\gamma\alpha}}$ ma \emph{non} come
$\tensor{T}{^{\beta\beta\gamma}_{\beta\gamma}}$ oppure
$\tensor{T}{^{\alpha\beta\alpha}_{\alpha\alpha}}$.

La velocità della luce nel vuoto $c = \SI{299792458}{\metre\per\second}$ è posta
uguale a $1$.  Di conseguenza tutte le velocità sono adimensionali (in
particolare sono espresse in unità di $c$), lunghezze e tempo hanno la stessa
dimensione.  Per ristabilire la coerenza dimensionale delle equazioni bisogna
utilizzare l'adeguato numero di potenze di $c$.

Alcuni fondamentali tensori della relatività generale vengono definiti dai
diversi autori adottando diverse scelte di segni.  In particolare i tensori in
questione sono
\begin{subequations}
  \label{eq:convenzione-segni}
  \begin{align}
    \eta_{\mu\nu} &= S_{1} \cdot \diag(-1,+1,+1,+1), \\
    \tensor{R}{^{\lambda}_{\mu\nu\kappa}} &= S_{2} \cdot
    (\tensor{\Gamma}{^{\lambda}_{\mu\kappa,\nu}} -
    \tensor{\Gamma}{^{\lambda}_{\mu\nu,\kappa}} +
    \tensor{\Gamma}{^{\eta}_{\mu\kappa}} \tensor{\Gamma}{^{\lambda}_{\eta\nu}} -
    \tensor{\Gamma}{^{\eta}_{\mu\nu}}
    \tensor{\Gamma}{^{\lambda}_{\eta\kappa}}), \\
    G_{\mu\nu} &= S_{3} \cdot \frac{8\pi G}{c^{4}} T_{\mu\nu}, \\
    R_{\mu\kappa} &= S_{2} \cdot S_{3} \cdot
    \tensor{R}{^{\lambda}_{\mu\lambda\kappa}},
  \end{align}
\end{subequations}
in cui $\eta_{\mu\nu}$ è il tensore metrico di Minkowski,
$\tensor{R}{^{\lambda}_{\mu\nu\kappa}}$ è il tensore di Riemann, $R_{\mu\kappa}$
è il tensore di Ricci e $G_{\mu\nu}$ è il tensore di Einstein e $S_{1}$,
$S_{2}$, $S_{3}$ sono i segni che possono essere scelti uguali a $+$ oppure $-$.
In questi appunti seguiamo la stessa convenzione di
\textcite{weinberg:gravitation} ovvero $(S_{1}, S_{2}, S_{3}) = (+--)$.  I testi
\textcites{barone:relativita,landau:campi} adottano la convenzione $(-++)$,
\textcite{misner:gravitation} seguono la convenzione $(+++)$, mentre
\textcite{ohanian:gravitazione} hanno scelto la convenzione $(-+-)$.

\begin{longtable}{c
    p{.40\textwidth}
    p{.23\textwidth}}
  % intestazione iniziale
  \caption{Notazione usata in questi appunti}
  \label{tab:notazione} \\
  \toprule
  Simbolo & Significato & Riferimento \\
  \midrule
  \endfirsthead
  % intestazione normale
  \multicolumn{3}{l}{\footnotesize\itshape
    Continua dalla pagina precedente} \\
  \toprule
  Simbolo & Significato & Riferimento \\
  \midrule
  \endhead
  % piede normale
  \midrule \multicolumn{3}{r}{\footnotesize\itshape
    Continua nella prossima pagina} \\
  \endfoot
  % piede finale
  \bottomrule \multicolumn{3}{r}{\footnotesize\itshape
    Si conclude dalla pagina precedente} \\
  \endlastfoot
  % inizio corpo della tabella
  $\e = \lim_{n} (1+1/n)^{n}$ & Numero di Eulero o di Nepero. & \\[1.6ex]
  $\uimm = \sqrt{-1}$ & Unità immaginaria. & \\[1.6ex]
  $\Re \{z\}$ & Parte reale del numero complesso $z$. & \\
  % $\Im \{z\}$ & Parte immaginaria del numero complesso $z$. & \\
  $\abs{z}$ & Modulo del numero $z$.  & \\
  $\mathcal{O}$ & O-grande. & \\
  $\bm{A} = (A^{1}, A^{2}, A^{3})$ & Vettore tridimensionale con componenti
  $A^{1}$, $A^2$ e $A^{3}$. & \\
  $\norm{\bm{A}}$ & Norma del
  vettore $\bm{A}$. & \\
  $A^{\mu} = (A^{0}, \bm{A})$ & Quadrivettore controvariante con componente
  temporale $A^{0}$ e componenti spaziali $\bm{A}$. &
  Paragrafo~\ref{sec:calcolo-tensoriale-minkowski} e
  capitolo~\ref{cha:calcolo-tensoriale}. \\
  $A_{\mu} = (A_{0}, \bm{A})$ & Quadrivettore covariante con componente
  temporale $A_{0}$ e componenti spaziali $\bm{A}$. &
  Paragrafo~\ref{sec:calcolo-tensoriale-minkowski} e
  capitolo~\ref{cha:calcolo-tensoriale}. \\
  $\tensor*{T}{^{\alpha_{1}\dots\alpha_{p}}_{\beta_{1}\dots\beta_{q}}}$ &
  Quadritensore. & Paragrafo~\ref{sec:calcolo-tensoriale-minkowski} e
  capitolo~\ref{cha:calcolo-tensoriale}. \\
  $\dd \tau^{2} = \dd t^{2} - \dd \bm{x}^{2}$ & Metrica nello spazio di
  Minkowski. & Paragrafo~\ref{sec:trasformazioni-lorentz}. \\
  $\eta_{\alpha\beta}$ & Tensore metrico di Minkowski. &
  Paragrafo~\ref{sec:trasformazioni-lorentz}. \\
  $\tensor{\delta}{^{\alpha}_{\beta}}$ & Delta di Kronecker quadrimensionale. &
  Paragrafo~\ref{sec:trasformazioni-lorentz}. \\
  $\tensor{\Lambda}{^{\alpha}_{\beta}}$ & Matrice di Lorentz. &
  Paragrafo~\ref{sec:trasformazioni-lorentz}. \\
  $\gamma_{v} = \dfrac{1}{\sqrt{1-v^{2}}}$ & Fattore di Lorentz associato al
  boost $v$. & Paragrafo~\ref{sec:trasformazioni-lorentz}. \\
  $\partial_{\mu} A_{\nu} = A_{\nu,\mu} =
  \displaystyle\parder{A_{\nu}}{x^{\mu}}$
  & Derivata ordinaria di $A_{\nu}$ rispetto alla coordinata $x^{\mu}$. &
  Paragrafo~\ref{sec:derivazione-minkowski}. \\
  $\partial^{\mu} A_{\nu} = \tensor{A}{_{\nu}^{,\mu}} =
  \displaystyle\parder{A_{\nu}}{x_{\mu}}$
  & Derivata ordinaria di $A_{\nu}$ rispetto alla coordinata $x_{\mu}$. &
  Paragrafo~\ref{sec:derivazione-minkowski}. \\
  $ \dalamb = \partial^{\alpha}\partial_{\alpha}$ & Operatore d'Alambertiano. &
  Paragrafo~\ref{sec:derivazione-minkowski}. \\
  $\epsilon^{\alpha\beta\gamma\delta}$ & Tensore di Levi-Civita &
  Paragrafo~\ref{sec:tensore-levi-civita}. \\
  $\dd^{4} x = \dd x^{0}\dd x^{1}\dd x^{2}\dd x^{3}$ & Elemento infinitesimo di
  volume quadrimensionale. & \\
  $\dd \Sigma_{\mu}$ & Elemento infinitesimo di ipersuperficie
  tridimensionale. & Appendice~\ref{cha:teorema-gauss}. \\
  $\dd^{3} \bm{x} = \dd V$ & Elemento infinitesimo di volume tridimensionale. &
  \\
  $F^{\alpha\beta}$ & Tensore del campo elettromagnetico. &
  Paragrafo~\ref{sec:equazioni-maxwell}. \\
  $S = \displaystyle\int \Lambda \dd^{4} x$ & Azione associata alla densità di
  lagrangiana $\Lambda$. & Paragrafo~\ref{sec:tensore-energia-impulso}. \\
  $\tensor{T}{^{\beta}_{\alpha}}$ & Tensore energia-impulso. &
  Paragrafo~\ref{sec:tensore-energia-impulso}. \\[1.6ex]
  $\tensor{\Gamma}{^{\lambda}_{\mu\nu}}$ & Connessione affine. &
  Paragrafi~\ref{sec:equazione-moto}, \ref{sec:relazione-g-Gamma} e
  \ref{sec:derivazione-covariante}. \\
  $g_{\mu\nu}$ & Tensore metrico nella relatività generale. &
  Paragrafi~\ref{sec:equazione-moto}, \ref{sec:relazione-g-Gamma} e
  \ref{sec:tensore-metrico}. \\
  $r_{\textup{S}} \equiv r_{\textup{g}}$ & Raggio di Schwarzschild o
  gravitazionale. &
  Paragrafo~\ref{sec:limite-newtoniano}. \\[1.6ex]
  $g = -\det(g_{\mu\nu})$ & Opposto del determinante del tensore metrico. &
  Paragrafo~\ref{sec:tensore-metrico}. \\
  $V_{\mu;\nu} = \displaystyle\covder{V_{\mu}}{x^{\nu}}$ & Derivata covariante
  di $V_{\mu}$ rispetto alla coordinata $x^{\nu}$. &
  Paragrafo~\ref{sec:derivazione-covariante}. \\
  $\cdd V_{\mu}$ & Differenziale covariante di $V_{\mu}$. &
  Paragrafo~\ref{sec:differenziale-covariante}. \\[1.6ex]
  $\displaystyle\curder{V_{\mu}}$ & Derivata di $V_{\mu}$ lungo una curva
  parametrizzata da $\tau$. & Paragrafo~\ref{sec:differenziale-covariante}. \\
  $\tensor{R}{^{\lambda}_{\mu\nu\kappa}}$ & Tensore di curvatura di
  Riemann-Christoffel. & Paragrafo~\ref{sec:tensore-riemann}. \\
  $R_{\mu\kappa} = \tensor{R}{^{\lambda}_{\mu\lambda\kappa}}$ & Tensore di
  Ricci. & Paragrafo~\ref{sec:tensore-riemann}. \\[1.6ex]
  $R = \tensor{R}{^{\mu}_{\mu}}$ & Curvatura scalare. &
  Paragrafo~\ref{sec:tensore-riemann}. \\[1.6ex]
  $G^{\mu\nu} = R^{\mu\nu} - \dfrac{1}{2} g^{\mu\nu}R$ & Tensore di Einstein. &
  Paragrafo~\ref{sec:identita-bianchi}. \\[1.6ex]
  $M_{\odot} = \SI{2e33}{\gram}$ & Massa solare. & \\
\end{longtable}


%%% Local Variables:
%%% mode: latex
%%% TeX-master: "../gravitazione"
%%% fill-column: 80
%%% End:
